<html>
<head><title>O_Srbiji</title>
<link rel="stylesheet" type="text/css" href="style2.css">
</head>
<body>
<header>
<div class="main">
<ul>
<li ><a href="PRO%20SAJT.html">Početna</a></li>
<li><a href="galerija.html">Galerija</a></li>
<li class="active"><a href="OSrbiji.html">O Srbiji</a></li>
<li><a href="literatura.html">Literatura</a></li>
</ul>
</div>
</header><br><br>
<h2>Nešto o Srbiji</h2>
<p>Srbija, zvanično Republika Srbija, suverena je država koja se nalazi na raskrsnici puteva srednje i jugoistočne Evrope u južnom delu Panonske nizije i centru Balkanskog poluostrva. Većim delom zahvata Balkansko poluostrvo, a manjim Panonsku niziju. Srbija se na severu graniči sa Mađarskom, na severoistoku sa Rumunijom, na istoku sa Bugarskom, na jugu sa Severnom Makedonijom, na jugozapadu sa Albanijom i Crnom Gorom, a na zapadu sa Hrvatskom i Bosnom i Hercegovinom (entitetom Republika Srpska). Srbija bez Kosova i Metohije broji oko 7 miliona stanovnika, dok sa Kosmetom broji oko 8,8 miliona stanovnika. Glavni grad je Beograd, koji spada među najstarije i najveće gradove u jugoistočnoj Evropi. Sa 1.659.440 stanovnika u široj okolini, po popisu iz 2011. godine, on je administrativno i ekonomsko središte države. Zvanični jezik je srpski, a zvanična valuta je srpski dinar.
</p>
<br>
<h2>Nacionalni parkovi Srbije:</h2>
<h3>Nacionalni park Fruška gora</h3>
<p>
Ovaj nacionalni park je osnovan 1960. godine. Među njegove najveće vrednosti se ubrajaju listopadne šume kitnjaka, graba i bukve, kao i fragmenti stepske vegetacije. Što se tiče kulturno-istorijske vrednosti, u ovom parku se nalazi 16 manastira koji potiču s kraja XV i početka XVI veka. Zbog značajne uloge ovih manastira u razvoju i očuvanju kulture, pismenosti i duhovnosti srpskog naroda, Frušku goru su često nazivali Srpska Sveta gora.
</p>
<h3>Nacionalni park Đerdap</h3>
<p>Osnovan je 1974. godine. Najveće prirodne vrednosti su mešovite listopadne prašume koje čine orah, mečka leska, koprivić i bukva, kao i šibljaci jorgovana. Takođe, krečnjačke litice predstavljaju stanište retkim biljkama, a rečni tok Dunava stanište retkim ribama: jesetre i morune. U okviru ovog parka se nalazi i Lepenski vir, arheološko nalazište.</p>
<h3>Nacionalni park Tara</h3>
<p>Najveće prirodne vrednosti ovog parka osnovanog 1981. su šume pančićeve omorike, prašume bukve, jele i smrče, kao i tresava okruzena pomenutom šumom pančićeve omorike.Ispod severnih padina Tare lezi varosica Bajina Basta.</p>
<h3>Nacionalni park Kopaonik</h3>
<p>Kao i Tara i ovaj nacionalni park je osnovan 1981. godine. Njegovo bogatstvo čine mešovite šume smrče, jele, bukve i javora, gde se posebno izdvajaju stare šume smrče („balkanska tajga“), subalpijske zajednice patuljaste smrče i polegle kleke, kao i krečnjačke litice koje su stanište retkih biljaka poput runolista. Takođe su i tresave stanište retkih vrsta.Najpoznatiji i najviši vrh je Pančićev vrh sa visinom od 1708.metara.Kopaonik je jedno od naposećenijih turstičkih parkova u Srbiji.</p>
<h3>Nacionalni park Šar-planina</h3>
<p>Osnovan je 1986.. godine. Najveće vrednosti Šar-planine su očuvane šume molike i munike, ali i mešovite listopadne šume koje predstavljaju stanište balkanskog risa. Tu su i žbunaste zajednice bora krivulja, a visokoplaninski regioni i serpentinski kamenjari su staništa retkih biljaka. Na Šari se nalaze i lednički cirkovi sa glacijalnim jezerima.</p>
</body>
</html>